# Parte prima: gettare le basi

Con la tecnologia digitale che sta espandendo in modo così fondamentale ciò che siamo in grado di fare, dobbiamo stabilire alcuni principi di base se vogliamo evitare di interpretare male le tendenze e i fenomeni attuali. Questi principi ci permetteranno di esplorare veramente questo nuovo "spazio del possibile" ed i benefici che potrebbe portare, invece di limitare e piegare la tecnologia per adattarla ai nostri sistemi economici e sociali esistenti.
 
Quello che segue è un tentativo di stabilire una solida base sula quale potremmo costruire un futuro, fondandolo su un chiaro insieme di valori. Inizio con una breve definizione di conoscenza, un termine che uso ampiamente e in un modo che è un po' diverso dall'uso comune. Poi spiego la relazione tra ottimismo e conoscenza, così come l'importanza delle scelte nel plasmare il nostro futuro. Questo è poi seguito da una discussione sul perché l'esistenza della conoscenza fornisce una base oggettiva per l'umanesimo, che lo distingue da altre narrazioni religiose e filosofiche. Gran parte del mio pensiero in quest'area è stato influenzato dagli scritti di David Deutsch, e in particolare dal suo libro *The Beginning of Infinity*, che esplora la storia, la filosofia e il potere delle spiegazioni (Deutsch, 2011). 

Fornirò quindi una definizione di scarsità basata direttamente sui bisogni umani piuttosto che sul denaro e sui prezzi, usando questa definizione per mostrare come la tecnologia abbia spostato la scarsità nel corso della storia, portando a cambiamenti drammatici nel nostro modo di vivere. Da qui, stabilisco un piano d'attacco per il resto del libro.
